Date,Author,Headline,Text,url
২৩ অক্টোবর ২০২০,প্রথম আলো ডেস্ক,ভারত ও চীনের বাতাসকে ‘নোংরা’ বললেন ট্রাম্প,"জলবায়ু পরিবর্তন মোকাবিলায় ডেমোক্র্যাট প্রতিদ্বন্দ্বী জো বাইডেনের পরিকল্পনার সমালোচনা করেছেন মার্কিন প্রেসিডেন্ট ডোনাল্ড ট্রাম্প। একই সময় তিনি ভারত ও চীনের বাতাসকে ‘নোংরা’ বলে মন্তব্য করেছেন। বার্তা সংস্থা এএফপির প্রতিবেদনে এ তথ্য জানানো হয়। মার্কিন প্রেসিডেন্ট নির্বাচনের দ্বিতীয় ও শেষ বিতর্কে অংশ নিয়ে বাইডেনের সমালোচনার পাশাপাশি ভারত-চীনের বাতাস নিয়ে ট্রাম্প ওই মন্তব্য করেন। যুক্তরাষ্ট্রের স্থানীয় সময় বৃহস্পতিবার সন্ধ্যায় (বাংলাদেশ সময় শুক্রবার সকাল) দেশটির টেনেসি অঙ্গরাজ্যের ন্যাশভিলে রিপাবলিকান প্রার্থী ট্রাম্প ও ডেমোক্র্যাট প্রার্থী বাইডেন বিতর্কে মুখোমুখি হন।বিতর্কে অংশ নিয়ে জলবায়ু পরিবর্তন–সম্পর্কিত বৈশ্বিক পদক্ষেপের ফের সমালোচনা করেন ট্রাম্প। তিনি বলেন, এসব পদক্ষেপ যুক্তরাষ্ট্রের জন্য অন্যায্য ছিল। বিতর্কের একপর্যায়ে ট্রাম্প বলেন, ‘চীনের দিকে দেখুন, এটা কত নোংরা। রাশিয়ার দিকে দেখুন, ভারতের দিকে দেখুন, এগুলো নোংরা। তাদের বাতাস নোংরা।’ ট্রাম্প অভিযোগ করেন, বাইডেনের জলবায়ু-সংক্রান্ত পরিকল্পনাটি টেক্সাস, ওকলাহোমার মতো তেলসমৃদ্ধ অঙ্গরাজ্যের জন্য অর্থনৈতিক বিপর্যয় বয়ে আনতে পারে। বাইডেন বলেছেন, ‘জলবায়ু পরিবর্তন মানবতার অস্তিত্বের জন্য একটি হুমকি। এই হুমকি মোকাবিলা করার জন্য আমাদের নৈতিক বাধ্যবাধকতা রয়েছে।’ জলবায়ু পরিবর্তনের ফলে পৃথিবীর উষ্ণতা ইতিমধ্যে বেড়ে গেছে। পৃথিবী ও তার অধিবাসীদের জলবায়ু পরিবর্তনের খেসারত দিতে হচ্ছে। জলবায়ু পরিবর্তন মোকাবিলায় দ্রুত কার্যকর পদক্ষেপ না নিলে সামনে আরও বিপদ আছে বলে আশঙ্কা বিশেষজ্ঞদের।জলবায়ু পরিবর্তন ইস্যুতে শুরু থেকেই ট্রাম্প বিতর্কিত অবস্থানে। তিনি ক্ষমতায় এসে যুক্তরাষ্ট্রকে বহুল আলোচিত প্যারিস জলবায়ু চুক্তি থেকে বের করে আনেন। এ নিয়ে ট্রাম্প সমালোচিত। মার্কিন পররাষ্ট্রমন্ত্রী মাইক পম্পেও ও প্রতিরক্ষামন্ত্রী মার্ক এসপারের দিল্লি সফরের আগে ভারতের বাতাসের মান নিয়ে ট্রাম্প মন্তব্য করলেন। প্রথম বিতর্কের সময়ও ট্রাম্প ভারত সম্পর্কে নেতিবাচক মন্তব্য করেছিলেন। তখন তিনি ভারতের করোনার তথ্য নিয়ে প্রশ্ন তুলেছিলেন।",https://www.prothomalo.com/world/usa/%E0%A6%AD%E0%A6%BE%E0%A6%B0%E0%A6%A4-%E0%A6%93-%E0%A6%9A%E0%A7%80%E0%A6%A8%E0%A7%87%E0%A6%B0-%E0%A6%AC%E0%A6%BE%E0%A6%A4%E0%A6%BE%E0%A6%B8%E0%A6%95%E0%A7%87-%E0%A6%A8%E0%A7%8B%E0%A6%82%E0%A6%B0%E0%A6%BE-%E0%A6%AC%E0%A6%B2%E0%A6%B2%E0%A7%87%E0%A6%A8-%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA
৬ সেপ্টেম্বর ২০২০,অনলাইন ডেস্ক,"ম্যান্ডেলা কোনো নেতা ছিলেন না, বলেছেন ট্রাম্প","ম্যান্ডেলা কোনো নেতা ছিলেন না—এই মন্তব্য করেছেন মার্কিন প্রেসিডেন্ট ডোনাল্ড ট্রাম্প। ট্রাম্পের সাবেক ব্যক্তিগত আইনজীবী মাইকেল কোহেন তাঁর নিজের নতুন একটি বইয়ে এ কথা উল্লেখ করেছেন। কারাবন্দী কোহেনের বইটি আগামী সপ্তাহে প্রকাশিত হওয়ার কথা। খবর রয়টার্সের। যুক্তরাষ্ট্রের প্রেসিডেন্ট নির্বাচন আগামী নভেম্বরে। নির্বাচনের আগে রিপাবলিকান পার্টির প্রার্থী ট্রাম্পের বিরুদ্ধে একের পর এক বিতর্ক শুরু হয়েছে। দুই বছর আগে ফ্রান্স সফরে গিয়ে ট্রাম্প প্রথম বিশ্বযুদ্ধে নিহত মার্কিন মেরিন সেনাদের শ্রদ্ধা জানাননি। উপরন্তু ট্রাম্প তাঁদের লুজার (পরাজিত) বলে কটাক্ষও করেন বলে একটি সংবাদমাধ্যমের খবর বেরিয়েছে। সেই বিতর্কের রেশ কাটতে না কাটতেই বর্ণবাদবিরোধী নেতা নেলসন ম্যান্ডেলাকে নিয়ে ট্রাম্পের এই মন্তব্যের কথা জানা গেল। ট্রাম্পের সাবেক ব্যক্তিগত আইনজীবী মাইকেল কোহেন তাঁর নিজের নতুন একটি বইয়ে বলেছেন, যুক্তরাষ্ট্রসহ বিশ্বের কালো মানুষদের একদমই পছন্দ করেন না ট্রাম্প। সব সময়ই তাঁদের কদর্য করেন তিনি। এমনকি দক্ষিণ আফ্রিকার সাবেক প্রেসিডেন্ট প্রয়াত নেলসন ম্যান্ডেলাও বাদ যাননি ট্রাম্পের রোষানল থেকে।কোহেন বেশ কয়েক বছর ট্রাম্পের ঘনিষ্ঠ আইনজীবী হিসেবে কাজ করেন। গত বছর ট্রাম্পের অভিশংসন নিয়ে কংগ্রেসে দেওয়া সাক্ষ্যে ট্রাম্পের সরাসরি সমালোচনা করেন কোহেন। কংগ্রেসে মিথ্যা বলার জন্য তাঁর তিন বছর কারাদণ্ড হয়। বর্তমানে তিনি কারাবন্দী। তাঁর নতুন বই আগামী সপ্তাহে প্রকাশিত হওয়ার কথা। তবে ওই বইয়ের একটি কপি মার্কিন গণমাধ্যম ওয়াশিংটন পোস্ট-এর হাতে এসেছে। ওয়াশিংটন পোস্ট-এর খবরে বলা হয়, কোহেন নিজের বইয়ে ২০১৩ সালে ম্যান্ডেলার মৃত্যুর পরের ঘটনা তুলে ধরেন। বর্ণাবাদবিরোধী আন্দোলনের অবিসংবাদিত নেতা ম্যান্ডেলার মৃত্যুর পর ট্রাম্প বলেন, ‘ম্যান্ডেলা পুরো দেশ শেষ করে দিয়েছেন। এখন দেশটি একটি বর্জ্যে পরিণত হয়েছে। তিনি কোনো নেতা ছিলেন না।’ ট্রাম্প দক্ষিণ আফ্রিকার শ্বেতাঙ্গ শাসনের উচ্চ প্রশংসা করেছিলেন বলে বইয়ে উল্লেখ করেন কোহেন।যুক্তরাষ্ট্রের প্রথম কৃষ্ণাঙ্গ প্রেসিডেন্ট বারাক ওবামার জন্মস্থান সামনে এনে রাজনীতির মাঠ গরম করা ট্রাম্প ওবামাসহ অন্য কৃষ্ণাঙ্গ নেতাদের কঠোর সমালোচনা করেন। ওবামা যখন ক্ষমতায় ছিলেন, তখন একের পর এক সমালোচনা করতে দেখা যেত ট্রাম্পকে। ওবামার বিষয়ে ট্রাম্পের দৃষ্টিভঙ্গি ও ওবামাকে খাটো করার জন্য ট্রাম্পের চেষ্টার কথাও বইয়ে তুলে ধরেন কোহেন। অপ্রকাশিত বইয়ে কোহেন বলেন, ওবামাকে তুচ্ছতাচ্ছিল্য ও বিদ্রূপ করতে লোক ভাড়া করেছিলেন ট্রাম্প। ভাড়া করা ওই কৃষ্ণাঙ্গকে দিয়ে ভিডিওও বানান। হোয়াইট হাউসের মুখপাত্র কাইলি ম্যাকনানি কোহেনের বইয়ের বিশ্বাসযোগ্যতা নিয়ে প্রশ্ন তুলেছেন। শনিবার এক বিবৃতিতে তিনি বলেন, মাইকেল কোহেন একজন অপরাধী ও নিষিদ্ধ আইনজীবী, যিনি কংগ্রেসে মিথ্যা বলেছেন। তিনি তাঁর সব বিশ্বাসযোগ্যতা হারিয়েছেন। তাঁর সর্বশেষ এই মিথ্যা প্রচারণায় অবাক হওয়ার মতো কিছু নয়।ট্রাম্প কোহেনকে একজন মিথ্যাবাদী ও ইঁদুর বলেছেন। তবে কোহেন বলেছেন, ট্রাম্পের বিরোধিতা করায় তাঁর সমর্থকদের থেকে তিনি হত্যার হুমকি পেয়েছেন। ট্রাম্পের শিবির যা-ই বলুক না কেন, আগামী প্রেসিডেন্ট নির্বাচনের আগে প্রকাশিত হতে যাওয়া কোহেনের বইটিতে ট্রাম্পের পুনর্নির্বাচিত হওয়ার পথ আরও কঠিন করে তুলবে বলে মনে করছেন বিশ্লেষকেরা।",https://www.prothomalo.com/world/usa/%E0%A6%AE%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A7%87%E0%A6%B2%E0%A6%BE-%E0%A6%95%E0%A7%8B%E0%A6%A8%E0%A7%8B-%E0%A6%A8%E0%A7%87%E0%A6%A4%E0%A6%BE-%E0%A6%9B%E0%A6%BF%E0%A6%B2%E0%A7%87%E0%A6%A8-%E0%A6%A8%E0%A6%BE-%E0%A6%AC%E0%A6%B2%E0%A7%87%E0%A6%9B%E0%A7%87%E0%A6%A8-%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA
২৮ সেপ্টেম্বর ২০২০,প্রথম আলো ডেস্ক,দুই বছরে মাত্র ৭৫০ ডলার করে কর দিয়েছেন ট্রাম্প,"দুই বছরে মাত্র ৭৫০ ডলার করে আয়কর দিয়েছেন যুক্তরাষ্ট্রের প্রেসিডেন্ট ডোনাল্ড ট্রাম্প। আরও অভিযোগ উঠেছে, প্রেসিডেন্ট ট্রাম্প গত ১৫ বছরের মধ্যে ১০ বছর মোটেও কোনো আয়কর দেননি।   নিউইয়র্ক টাইমসের এক প্রতিবেদনে এ তথ্য উঠে এসেছে। তবে এই অভিযোগ যথারীতি এবারও উড়িয়ে দিয়েছেন ট্রাম্প। খবর বিবিসির। ডোনাল্ড ট্রাম্প যুক্তরাষ্ট্রের প্রেসিডেন্ট প্রার্থী হিসেবে প্রতিদ্বন্দ্বিতায় নেমেছিলেন ২০১৬ সালে। সেই বছর এবং প্রেসিডেন্ট নির্বাচিত হওয়ার পর হোয়াইট হাউসে প্রথম বছর ২০১৭ সাল মিলিয়ে ট্রাম্প মাত্র ৭৫০ ডলার করে আয়কর দেন। নিউইয়র্ক টাইমস জানিয়েছে,   ট্রাম্প এবং তাঁর বিভিন্ন কোম্পানির দুই দশকের বেশি সময়ের কর দেওয়ার রেকর্ড তাদের হাতে এসেছে। অভিযোগ উঠেছে, প্রেসিডেন্ট ট্রাম্প গত ১৫ বছরের মধ্যে ১০ বছর মোটেও কোনো আয়কর দেননি। প্রতিবেদনে বলা হয়, ‘নিজের কোম্পানিগুলোর বারবার  লোকসান দেখিয়েছেন এবং বছরের পর বছর ধরে আয়কর এড়িয়েছেন।তবে প্রেসিডেন্ট ট্রাম্প এই প্রতিবেদনকে ‘ভুয়া খবর’ বলে মন্তব্য করেছেন। ট্রাম্প বলেছেন, ‘আমি আসলে কর দিয়েছি। আমার ট্যাক্স রিটার্ন দেখলেই এটি বুঝতে পারবেন। এটার অডিট এখন চলছে। অনেকদিন ধরেই এর অডিট চলছে।’ গতকাল রোববার এ প্রতিবেদন প্রকাশের পর ট্রাম্প সাংবাদিকদের এ কথা বলেন। আর এবার ট্রাম্প বলির পাঁঠা করেছেন যুক্তরাষ্ট্রের কেন্দ্রীয় সরকারের আয়কর পরিসেবা প্রতিষ্ঠান ইন্টারনাল রেভিনিউ সার্ভিসকে (আইআরএস)। ট্রাম্প বলেছেন, ‘আইআরএসের লোকজন আমাকে ভালো চোখে দেখে না। তারা আমাকে খুব খারাপভাবে দেখে। সেখানে অনেকের লোক আছে। তারা আমাকে খুব খারাপভাবে দেখে।’নিউইয়র্ক টাইমস বলেছে, তারা এমন উৎস থেকেই ট্রাম্পের কর সংক্রান্ত তথ্য পেয়েছে যেখানে বৈধ পথে তথ্য পাওয়ার সুযোগ আছে।প্রতিবেদনে বলা হয়েছে, ১৯৯০ এর দশক থেকে তারা প্রেসিডেন্ট ট্রাম্প ও তাঁর মালিকানাধীন কোম্পানিগুলোর আয়কর নিরীক্ষা করেছে। এর পাশাপাশি ২০১৬ এবং ২০১৭ সালে ট্রাম্পের ব্যক্তিগত আয়করের প্রতিবেদনও তাঁরা পেয়েছেন। সেখানে দেখা গেছে, দুই বছরে প্রেসিডেন্ট মাত্র ৭৫০ ডলার করে কর দিয়েছেন। গত ১৫ বছরের মধ্যে কার্যত ১০ বছরই তিনি কোনো আয়কর দেননি। আয়ের চেয়ে লোকসানের পরিমাণ বেশি হওয়াকে এর কারণ হিসেবে উল্লেখ করেছেন ট্রাম্প। প্রেসিডেন্ট হওয়ার আগে রীতিমতো একজন তারকা ব্যবসায়ী হিসেবে খ্যাতি ছিল ট্রাম্পের। আবাসন খাতের শীর্ষ ব্যবসায়ী হিসেবেও তাঁকে তুলে ধরা হয় সে সময়। কিন্তু আইআরএসের উপাত্ত তুলে ধরে নিউইয়র্ক টাইমসের প্রতিবেদন বলছে, তিনি কোটি কোটি ডলার আয় করেছেন। তার চেয়ে লোকসানের পরিমাণ বেশি দেখিয়েছেন শুধু কর ফাঁকি দেওয়ার জন্য। ট্রাম্প তাঁর জমা দেওয়া নথিতে উল্লেখ করেছেন যে, ২০১৮ সালে তিনি অন্তত ৪৩৪ দশমিক ৯ মিলিয়ন ডলার আয় করেছেন। কিন্তু সংবাদপত্রটির প্রতিবেদনে বলা হয়েছে, ট্রাম্পের আয়কর রিটার্নের নথি বলছে তিনি সেখানে ৪৭ দশমিক ৪ মিলিয়ন ডলার লোকসান দেখিয়েছেন।",https://www.prothomalo.com/world/usa/%E0%A6%A6%E0%A7%81%E0%A6%87-%E0%A6%AC%E0%A6%9B%E0%A6%B0%E0%A7%87-%E0%A6%AE%E0%A6%BE%E0%A6%A4%E0%A7%8D%E0%A6%B0-%E0%A7%AD%E0%A7%AB%E0%A7%A6-%E0%A6%A1%E0%A6%B2%E0%A6%BE%E0%A6%B0-%E0%A6%95%E0%A6%B0%E0%A7%87-%E0%A6%95%E0%A6%B0-%E0%A6%A6%E0%A6%BF%E0%A7%9F%E0%A7%87%E0%A6%9B%E0%A7%87%E0%A6%A8-%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA
৫ সেপ্টেম্বর ২০২০,অনলাইন ডেস্ক,পুতিনের রাশিয়ার প্রতি নিন্দা জানাবেন না ট্রাম্প,"মার্কিন প্রেসিডেন্ট ডোনাল্ড ট্রাম্প বলেছেন, আলেক্সেই নাভালনির ওপর বিষপ্রয়োগের ঘটনা ‘দুঃখজনক’। তবে এ ঘটনায় রাশিয়ার প্রতি নিন্দা জানাবেন না ট্রাম্প। তিনি বলেছেন, নাভালনির ওপর যে রাশিয়ার রাষ্ট্রীয় পৃষ্ঠপোষকতায় বিষপ্রয়োগ করা হয়েছে, তেমন প্রমাণ পাওয়া যায়নি।   ব্রিটিশ গণমাধ্যম বিবিসির খবরে বলা হয়েছে, প্রেসিডেন্ট ট্রাম্প রাশিয়ার বদলে সাংবাদিকদের চীনের প্রতি বেশি মনোযোগ দিতে বলেছেন। ট্রাম্প মনে করেন, রাশিয়ার বদলে চীন বিশ্বের জন্য বড় হুমকি। গতকাল শুক্রবার এক সংবাদ সম্মেলনে তিনি এসব কথা বলেন।ট্রাম্প বলেন, ‘আমি জানি না আসলে কি হয়েছে। আমি মনে করি যে, এটি দুঃখজনক, এটি ভয়ানক, এমনটা কখনোই হওয়া উচিত নয়। আমরা এখনও এ বিষয়ে কোনো প্রমাণ পায়নি, কিন্তু আমি এ ব্যাপারে নজর দেব।’ মার্কিন প্রেসিডেন্ট আরও বলেন, ‘এটি চিত্তাকর্ষক যে, সবাই রাশিয়ার নাম নিচ্ছে এবং এ জন্য আমি কিছু মনেও করছি না। কিন্তু আমি মনে করি সম্ভবত এই মুহূর্তে রাষ্ট্র হিসেবে চীনকে নিয়ে আপনাদের বেশি কথা বলা উচিত।’রাশিয়ার প্রধান বিরোধীদলীয় নেতা আলেক্সেই নাভালনি গত মাস থেকে অসুস্থ। ২০ আগস্ট সাইবেরিয়া থেকে আকাশপথে মস্কো যাওয়ার পথে তিনি অসুস্থ হয়ে পড়েন। পরে রাশিয়ায় কিছুদিন চিকিৎসার পর তাঁকে জার্মানি নিয়ে যাওয়া হয়। গত বুধবার জার্মানি জানায়, নাভালনির দেহে নোভিচক নামের নার্ভ এজেন্ট প্রয়োগ করা হয়েছে। জার্মানির চ্যান্সেলর অ্যাঙ্গেলা মেরকেল এই তথ্যের সত্যতা নিশ্চিত করেছেন এবং রাশিয়ার কাছে এই ঘটনার বিষয়ে জবাব চেয়েছেন।রুশ প্রেসিডেন্ট ভ্লাদিমির পুতিনের সমালোচকেরা বলছেন, রাজনৈতিক প্রতিপক্ষ নাভালনিকে দূর করতেই ক্রেমলিন এই বিষপ্রয়োগ করেছে। যদিও রাশিয়া সরকারিভাবে এ ধরনের অভিযোগ পুরোপুরি অস্বীকার করেছে। এর আগে ২০১৮ সালের মার্চে যুক্তরাজ্যের সলসবুরিতে একই ধরনের ঘটনা ঘটেছিল। সের্গেই স্ক্রিপাল নামের একজন সাবেক রুশ গুপ্তচর ও তাঁর মেয়ের ওপর নোভিচক নামের নার্ভ এজেন্ট প্রয়োগ করা হয়েছিল। ওই সময়ও অভিযোগের আঙুল উঠেছিল রাশিয়া ও পুতিনের দিকে। তবে রাশিয়া সব সময়ই তা অস্বীকার করে এসেছে।",https://www.prothomalo.com/world/usa/%E0%A6%AA%E0%A7%81%E0%A6%A4%E0%A6%BF%E0%A6%A8%E0%A7%87%E0%A6%B0-%E0%A6%B0%E0%A6%BE%E0%A6%B6%E0%A6%BF%E0%A7%9F%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF-%E0%A6%A8%E0%A6%BF%E0%A6%A8%E0%A7%8D%E0%A6%A6%E0%A6%BE-%E0%A6%9C%E0%A6%BE%E0%A6%A8%E0%A6%BE%E0%A6%AC%E0%A7%87%E0%A6%A8-%E0%A6%A8%E0%A6%BE-%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA
২৮ এপ্রিল ২০২০,অনলাইন ডেস্ক,প্রেসিডেন্ট ট্রাম্প তো বিজ্ঞানে বিশ্বাসই করেন না: স্টিগলিজ,"তিন মাস আগে বিশ্বের মানুষের মধ্যে একধরনের আশাবাদ ছিল, এই ভাইরাস নিয়ন্ত্রণে আনা যাবে। তিন সপ্তাহ কোয়ারেন্টিনে বা বিচ্ছিন্ন থাকলে রোগ নিয়ন্ত্রণে চলে আসবে, সবাই এমনটাই ভেবেছিল। কিন্তু তা হয়নি। ভাইরাসের বিরুদ্ধে সংগ্রামটা অনেক বড় হয়ে উঠেছে। তবে আমার কাছে সবচেয়ে বড় হতাশার কারণ হচ্ছে, মার্কিন প্রেসিডেন্ট ডোনাল্ড ট্রাম্পের আচরণ। তিনি খুবই বাজে আচরণ করেছেন।  ভারতের এনডিটিভির উপস্থাপক প্রণয় রায়ের উপস্থাপনায় ‘টাউনহল’ অনুষ্ঠানে এসব কথা বলেন নোবেল বিজয়ী মার্কিন অর্থনীতিবিদ জোসেফ স্টিগলিজ।জোসেফ স্টিগলিজ বলেন, এ ধরনের জটিল সময়ে নেতৃত্ব খুব গুরুত্বপূর্ণ হয়ে ওঠে। অথচ মার্কিন যুক্তরাষ্ট্রের নেতার আচরণ খুবই হতাশাজনক।অনুষ্ঠানের এই পর্যায়ে উপস্থাপক প্রণয় রায় স্টিগলিজকে জিজ্ঞাসা করেন, মার্কিন যুক্তরাষ্ট্র বিজ্ঞান-প্রযুক্তিতে এত অগ্রসর দেশ হয়েও এই ভাইরাসে কেন এতটা আক্রান্ত হলো। তারা কি ব্যাপারটা বুঝতে পারেনি নাকি ব্যাপারটা অস্বীকার করেছে। উত্তরে জোসেফ স্টিগলিজ বলেন, ‘আমাদের প্রেসিডেন্ট তো বিজ্ঞানে বিশ্বাসই করেন না। সে জন্য তো বিজ্ঞানচর্চায় বাজেট বরাদ্দ প্রতিবছর ৩০ শতাংশ হারে কমানোর চেষ্টা করছেন তিনি। তাঁর এই আচরণ শিক্ষা ও বিজ্ঞানের প্রতি অনৈতিক। দুঃখজনকভাবে রিপাবলিকান পার্টিও তাঁকে সমর্থন করেছে।’ স্টিগলিজ আরও বলেন, প্রেসিডেন্ট ট্রাম্পের রিয়েল এস্টেট ব্যবসায় স্বচ্ছতার অভাব আছে। সেটাই সমস্যার উৎস।করোনাভাইরাসের প্রভাব মোকাবিলায় ভারতের মতো উন্নয়নশীল দেশগুলো কী করতে পারে, এমন প্রশ্নের জবাবে জোসেফ স্টিগলিজ বলেন, ‘বিশ্বব্যাংক ও আইএমএফের মতো আন্তর্জাতিক সংস্থাগুলোর মাধ্যমে এই উদয়মান দেশগুলোকে সহায়তা করা উচিত। আমি আশা করি, এই বিষয়ে বৈশ্বিক ঐকমত্য গড়ে উঠবে। জি–২০ ভুক্ত দেশগুলো ঐকমত্যে পৌঁছেছে যে যত ধরনের উপায় হাতে আছে, সবগুলো দিয়েই উন্নয়নশীল দেশগুলোকে সহায়তা করতে হবে। এ ছাড়া মহামারি শেষ না হওয়া পর্যন্ত সব ধরনের সুদসহ আসল পরিশোধ স্থগিত রাখতে হবে।সুদ স্থগিত নাকি এই সময়ের জন্য মওকুফ করতে হবে, এই প্রসঙ্গে স্টিগলিজ বলেন, ‘এই সময় কোনো ধরনের সুদ আরোপ না করার পক্ষাপাতী আমি। ধরা যাক এই সময়টা এক বছর। অর্থাৎ এখন আপনার ঘাড়ে যত সুদ আছে, এক বছর পর ঠিক তা–ই থাকবে। সচ্ছল ব্যাংক ও বন্ডধারকেরা এটা অনায়াসেই করতে পারেন। এতে সুদের ওপর সুদ দেওয়ার বিষয়টি থাকবে না।’ স্টিগলিজ বলেন, ২০০৮ সালের আর্থিক সংকটের সময় বিভিন্ন দেশের সরকার এসব করপোরেট প্রতিষ্ঠানকে বিপুল ভর্তুকি দিয়েছে। সময় এসেছে, এই করপোরেট প্রতিষ্ঠানগুলো এখন সারা বিশ্বকে কিছু সহায়তা করতে পারে।বিশ্বায়নের প্রসঙ্গে স্টিগলিজ বলেন, মহামারি যত দিন চলবে বা তার অর্থনৈতিক প্রভাব যত দিন অনুভূত হবে, তত দিন কেউই নিরাপদ নয়। এই ক্ষেত্রে প্রতিটি দেশ অন্যের ওপর নির্ভরশীল। সে জন্য একে অন্যকে সহায়ত করার বিকল্প নেই। মার্কিন প্রেসিডেন্ট ডোনাল্ড ট্রাম্প ব্যাপারটা না বুঝলেও অধিকাংশ মার্কিন নাগরিক তা বোঝেন বলে মনে করেন জোসেফ স্টিগলিজ।",https://www.prothomalo.com/business/world-business/%E0%A6%AA%E0%A7%8D%E0%A6%B0%E0%A7%87%E0%A6%B8%E0%A6%BF%E0%A6%A1%E0%A7%87%E0%A6%A8%E0%A7%8D%E0%A6%9F-%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA-%E0%A6%A4%E0%A7%87%E0%A6%BE-%E0%A6%AC%E0%A6%BF%E0%A6%9C%E0%A7%8D%E0%A6%9E%E0%A6%BE%E0%A6%A8%E0%A7%87-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%BE%E0%A6%B8%E0%A6%87-%E0%A6%95%E0%A6%B0%E0%A7%87%E0%A6%A8-%E0%A6%A8%E0%A6%BE
২২ মে ২০২০,অনলাইন ডেস্ক,বিশ্ব স্বাস্থ্য সংস্থাকে 'চীনের পুতুল' বললেন ট্রাম্প,"আগামী এক মাসের মধ্যে যদি বিশ্ব স্বাস্থ্য সংস্থা উল্লেখযোগ্য উন্নতি দেখাতে না পারে, তবে সংস্থাটিতে অর্থায়ন স্থায়ীভাবে বন্ধ করে দেওয়া হবে বলে হুমকি দিয়েছেন মার্কিন প্রেসিডেন্ট ডোনাল্ড ট্রাম্প। গতকাল সোমবার করোনাভাইরাস নিয়ে সংস্থাটির প্রথমবারের মতো দুই দিনের ভার্চ্যুয়াল অধিবেশনের প্রাক্কালে ট্রাম্প এ হুমকি দেন। বিশ্ব স্বাস্থ্য সংস্থাকে ‘চীনের পুতুল’ বলেও তিরস্কার করেন তিনি। সংস্থা এএফপির এক প্রতিবেদনে এ তথ্য জানানো হয়।ওয়াশিংটন এপ্রিলের মাঝামাঝি সময়ে বিশ্ব স্বাস্থ্য সংস্থাকে (ডব্লিউএইচও) অর্থায়ন স্থগিত করার ঘোষণা দিয়ে ট্রাম্প অভিযোগ করেন, সংস্থাটি বেইজিংঘেঁষা ও তাদের হয়ে কথা বলছে। করোনভাইরাস মহামারি নিয়ে অব্যবস্থাপনার অভিযোগও তোলেন তিনি।গতকাল ট্রাম্প এক টুইটে ডব্লিউএইচওর মহাপরিচালক তেদরোস আধানোম গেব্রেয়াসুসকে লেখা চিঠির ছবি প্রকাশ করেন। ওই চিঠিতে বিশ্ব স্বাস্থ্য সংস্থার মহাপরিচালককে জানানো হয়েছে, ‘যদি বিশ্ব স্বাস্থ্য সংস্থা আগামী ৩০ দিনের মধ্যে উল্লেখযোগ্য পরিবর্তন আনার প্রতিশ্রুতি না দেয়, তবে আমি সংস্থাটিতে অস্থায়ী অর্থায়ন বন্ধের সিদ্ধান্তটি স্থায়ী করে দেব এবং সংস্থাটিতে যুক্তরাষ্ট্রের সদস্যপদ রাখার বিষয়টিও বিবেচনা করব।’ট্রাম্প বারবার অভিযোগ করছেন, বিশ্বব্যাপী মহামারি সৃষ্টিকারী ভাইরাসটি চীনের পরীক্ষাগার (ল্যাব) থেকে এসেছে। তার পুনর্নির্বাচিত কর্মসূচি ভন্ডুল করতেই চীন আগেভাগে যুক্তরাষ্ট্রকে সতর্ক করেনি। ট্রাম্প মার্কিন গোয়েন্দাদের ভাইরাসটির উৎপত্তি সম্পর্কে আরও সুনিশ্চিত করতে নির্দেশ দেন।এর আগে বিশ্ব স্বাস্থ্য সংস্থার কঠোর সমালোচনা করে ট্রাম্প বলেছিলেন, সংস্থাটির লজ্জা হওয়া উচিত। তারা যেন চীনের জনসংযোগ প্রতিষ্ঠান বা পিআর এজেন্সির ভূমিকা পালন করছে।সোমবার জেনেভায় শুরু হওয়া ৭৩তম ওয়ার্ল্ড হেলথ অ্যাসেম্বলি ঘিরে সরগরম আলোচনা শুরু হয়েছে। বিশ্ব স্বাস্থ্য সমাবেশে মহামারির উৎস জানতে আন্তর্জাতিক তদন্তের আহ্বান জানায় শতাধিক দেশ। অবশ্য আগে থেকেই চীনের দিকে অভিযোগের তির তাক করে রেখেছে যুক্তরাষ্ট্র। এরই মধ্যে তোপ দাগলেন ট্রাম্প। করোনা মোকাবিলায় ব্যর্থতার প্রসঙ্গ তুলে বিশ্ব স্বাস্থ্য সংস্থার সমালোচনা করে বলেন, ‘বিশ্ব স্বাস্থ্য সংস্থা চীনের কথা অন্ধভাবে বিশ্বাস করছে। তারা চীনের হাতের পুতুল। চীনকেন্দ্রিক কাজে অভ্যস্ত। আমাদের অনেক বাজে পরামর্শ দিয়েছে।’চিঠিতে ট্রাম্প লিখেছেন, বিশ্ব স্বাস্থ্য সংস্থার পক্ষে এগিয়ে যাওয়ার একমাত্র উপায় যদি এটি চীন থেকে প্রকৃতপক্ষে স্বাধীনতা প্রদর্শন করতে পারে।অনেক দেশ যদিও সংস্থাটির উদ্যোগের প্রশংসা করছে, তবু গতকাল ভিডিও বার্তায় মার্কিন স্বাস্থ্য সচিব আলেক্স আজার বলেন, কোভিড-১৯ সম্পর্কিত গুরুত্বপূর্ণ তথ্য প্রাপ্তি ও সরবরাহ ব্যর্থতার কারণে অনেক জীবন হারাতে হয়েছে। আমাদের এই প্রাদুর্ভাব নিয়ন্ত্রণের বাইরে ছড়িয়ে পড়ার প্রাথমিক কারণগুলো সম্পর্কে অবশ্যই স্পষ্টভাবে বলতে হবে।সমালোচকেরা বলছেন, ট্রাম্প উদোর পিণ্ডি বুধোর ঘাড়ে দেওয়ার চেষ্টা করছেন। যিনি এর আগে চীনের প্রতিক্রিয়ার প্রশংসা করেছিলেন, তিনি যুক্তরাষ্ট্রের মহামারি পরিচালনার ব্যর্থতা থেকে মনোযোগ সরিয়ে নেওয়ার চেষ্টা করছেন।বিশ্ব স্বাস্থ‌্য সংস্থার ত্রুটি স্বীকারবিশ্ব স্বাস্থ্য সংস্থার মহাপরিচালক তেদরোস আধানোম গেব্রেয়াসুস স্বীকার করেছেন যে তাদের কিছু ত্রুটি ছিল এবং ভার্চ্যুয়াল সম্মেলনে তা পর্যালোচনা করার আহ্বান জানান তিনি।গেব্রেয়াসুস বলেন, ‘যে অভিজ্ঞতা বা শিক্ষা হয়েছে, তা থেকে দ্রুততম সময়ে জাতীয় ও বিশ্বব্যাপী মহামারি প্রস্তুতি এবং প্রতিক্রিয়ার উন্নত কারর সুপারিশ হিসেবে স্বাধীন মূল্যায়ন শুরু করব। তবে একটি বিষয় পরিষ্কার। পৃথিবী কখনোই আগের মতো হবে না। এটি আর পর্যালোচনার দরকার নেই যে এটা যেন আর কখনো না ঘটে, তা নিশ্চিত করার জন্য আমাদের সবাইকে ক্ষমতার সবকিছু করতে হবে।’চীনের প্রতিশ্রুতি ও বিশ্ব নেতাদের আহ্বানচীনা প্রেসিডেন্ট সি চিন পিং একটি যৌথ পদ্ধতির পক্ষে সমর্থন জানিয়েছেন। তিনি বলেছেন, তাঁর দেশ যদি কোনো ভ্যাকসিন তৈরি করতে পারে, তবে তা সবার জন্য উন্মুক্ত থাকবে এবং তিনি ২০০ কোটি ডলার সাহায্যের ঘোষণা দেন। চীনে বর্তমানে ৫টি সম্ভাব্য ভ্যাকসিন নিয়ে কাজ চলছে।জাতিসংঘের মহাসচিব আন্তোনিও গুতেরেস সম্মেলনে বলেন, কোভিড-১৯ সবার জন্য জেগে ওঠার আহ্বান। মারাত্মক বৈশ্বিক হুমকিগুলো মোকাবিলার জন্য নতুন ঐক্য ও সংহতি প্রয়োজন। এর প্রতিক্রিয়ায় আমরা কিছু সংহতি দেখলাম, তবে খুব সামান্যই ঐক্য দেখেছি। বিভিন্ন দেশ বিভিন্ন, কখনো কখনো দ্বন্দ্বমূলক কৌশল অনুসরণ করেছে এবং যার মূল্য সবাই পরিশোধ করছি। আমাদের এ মহামারি একসঙ্গে পার হতে হবে। তা না হলে আমরা ব্যর্থ হব।ফ্রান্সের প্রেসিডেন্ট এমানুয়েল মাখোঁ ও জার্মানির চ্যান্সেলর আঙ্গেলা ম্যার্কেল সবার জন্য ভ্যাকসিন সহজলভ্য করার আহ্বান জানান।",https://www.prothomalo.com/world/usa/%E0%A6%AC%E0%A6%BF%E0%A6%B6%E0%A7%8D%E0%A6%AC-%E0%A6%B8%E0%A7%8D%E0%A6%AC%E0%A6%BE%E0%A6%B8%E0%A7%8D%E0%A6%A5%E0%A7%8D%E0%A6%AF-%E0%A6%B8%E0%A6%82%E0%A6%B8%E0%A7%8D%E0%A6%A5%E0%A6%BE%E0%A6%95%E0%A7%87-%E2%80%98%E0%A6%9A%E0%A7%80%E0%A6%A8%E0%A7%87%E0%A6%B0-%E0%A6%AA%E0%A7%81%E0%A6%A4%E0%A7%81%E0%A6%B2%E2%80%99-%E0%A6%AC%E0%A6%B2%E0%A6%B2%E0%A7%87%E0%A6%A8
২২ এপ্রিল ২০২০,"ইব্রাহীম চৌধুরী, নিউইয়র্ক",আপাতত অভিবাসন বন্ধ করছেন ট্রাম্প,"করোনাভাইরাস মহামারি ও দেশে সৃষ্ট অর্থনৈতিক সমস্যার কারণে আমেরিকায় সব ধরনের অভিবাসন স্থগিত রাখার উদ্যোগ নিয়েছেন মার্কিন প্রেসিডেন্ট ডোনাল্ড ট্রাম্প।২০ এপ্রিল সন্ধ্যায় এক টুইট বার্তায় ডোনাল্ড ট্রাম্প বলেন, অদৃশ্য শত্রুর আক্রমণ মোকাবিলা ও আমেরিকার মহান জনগণের কর্ম সংরক্ষণের জন্য তিনি অস্থায়ীভাবে অভিবাসন বন্ধে নির্বাহী আদেশ জারি করবেন।তবে এই টুইট বার্তায় বিস্তারিত কিছু জানা যায়নি। কত দিনের জন্য অভিবাসন বন্ধ হবে, গ্রিন কার্ড যাঁদের আছে বা সীমান্তে এ নির্বাহী আদেশ কীভাবে ব্যবহৃত হবে, তা তিনি স্পষ্ট করেননি। এ বিষয়ে মার্কিন সংবাদমাধ্যম হোয়াইট হাউস থেকে বিস্তারিত জানার চেষ্টা করেও ব্যর্থ হয়েছে।করোনাভাইরাসের প্রাদুর্ভাবের কারণে লকডাউনে থাকা পুরো আমেরিকার একটি বিরাট অংশ দ্রুত খুলে দেওয়ার চেষ্টা করছেন প্রেসিডেন্ট ডোনাল্ড ট্রাম্প। এ সময়ে তাঁর নির্বাচনী এজেন্ডা আমেরিকায় অভিবাসন নিয়ন্ত্রণের কাজ করার সুযোগও তিনি গ্রহণ করছেন। আগে থেকেই ডোনাল্ড ট্রাম্প চীন ও ইউরোপ থেকে আমেরিকা ভ্রমণ নিয়ন্ত্রণ করার কথা বলে আসছিলেন।  জানা গেছে, অভিবাসন বন্ধ রাখার টুইট দেওয়ার কিছু আগে ডোনাল্ড ট্রাম্প অ্যাসিসট্যান্ট হেলথ অ্যান্ড হিউম্যান সার্ভিস সেক্রেটারি অ্যাডমিরাল ব্রেট গিরোয়েরকে বলেছেন, আমেরিকার সীমান্তে দেয়াল নির্মাণের অগ্রগতি যেন তাঁকে অবহিত করা হয়।",https://www.prothomalo.com/world/usa/%E0%A6%86%E0%A6%AA%E0%A6%BE%E0%A6%A4%E0%A6%A4-%E0%A6%85%E0%A6%AD%E0%A6%BF%E0%A6%AC%E0%A6%BE%E0%A6%B8%E0%A6%A8-%E0%A6%AC%E0%A6%A8%E0%A7%8D%E0%A6%A7-%E0%A6%95%E0%A6%B0%E0%A6%9B%E0%A7%87%E0%A6%A8-%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA
৮ নভেম্বর ২০২০,উত্তর আমেরিকা ডেস্ক,ট্রাম্প তখন গলফ খেলছিলেন,"রোম যখন আগুনে পুড়ছিল, নিরো তখন বাঁশি বাজাচ্ছিলেন। আর ডোনাল্ড ট্রাম্পের পরাজয় যখন মার্কিন সংবাদমাধ্যমগুলো ঘোষণা করছে, তখন তিনি নিজের গলফ ক্লাবে গলফ খেলছেন। কী দারুণ মিল। রোমান সম্রাট নিরোর সঙ্গে ডোনাল্ড ট্রাম্পের আচরণের এই মিল দেখে বিস্ময়ের কিছু নেই। চরম আপৎকালে এই ক্রীড়া ও সুরসঙ্গ দেখে ভাবার কোনো কারণ নেই যে, এই দুই নেতা খুবই কোমল হৃদয়ের মানুষ ছিলেন। ডোনাল্ড ট্রাম্পের ইতিহাস এখনো অতীত নয়। ডেমোক্র্যাটপ্রার্থী জো বাইডেনের জয় নিশ্চিত হওয়ার মধ্য দিয়ে তিনি বিদায়ী প্রেসিডেন্ট হলেও মসনদে আছেন আগামী বছরের ২০ জানুয়ারি পর্যন্ত। সবকিছু সামলে ও যাবতীয় আনুষ্ঠানিকতার পর ওই দিনই যুক্তরাষ্ট্রের ৪৬তম প্রেসিডেন্ট হিসেবে অভিষিক্ত হবেন বাইডেন। তার আগ পর্যন্ত ট্রাম্পই যুক্তরাষ্ট্রের প্রেসিডেন্ট। ওভাল অফিস তাঁর দখলে। আসা যাক নিরোর প্রসঙ্গে। ৫৪-৬৮ খ্রিষ্টাব্দ পর্যন্ত ছিল রোমান সম্রাট হিসেবে নিরোর মেয়াদ। মাত্র ১৪ বছর। কিন্তু ইতিহাস নিরোকে মনে রেখেছে। এবং অদ্ভূতভাবে তাঁর সাম্রাজ্য পুড়বার সময় বাঁশি বাজানোর কিংবদন্তির জন্যই। তাঁকে মানুষ মনে রেখেছে একজন নিষ্ঠুর সম্রাট হিসেবে। তিনি তাঁর মাকে হত্যা করেছিলেন। নিজের কাছের আত্মীয়দের ধরতে গেলে কেউই তাঁর নিষ্ঠুর আচরণ থেকে রেহাই পায়নি। নিজের স্ত্রীকে অন্তঃসত্ত্বা থাকা অবস্থায় তিনি এত জোরে লাথি দিয়েছিলেন যে, তাঁর মৃত্যু হয়েছিল। মা, স্ত্রী ও সন্তানঘাতি এই সম্রাটকে ইতিহাস নিষ্ঠুর আচরণের জন্যই মনে রেখেছে।ঠিক একইভাবে ডোনাল্ড ট্রাম্পকেও যুক্তরাষ্ট্রের ইতিহাসের সবচেয়ে বিভাজন সৃষ্টিকারী প্রেসিডেন্ট হিসেবে মনে রাখা উচিত। সাদা-কালো, নারী-পুরুষ, অভিবাসী-মার্কিন ইত্যাদি নানাভাবে তিনি বিভাজন সৃষ্টি করেছেন। ক্ষমতায় এসেই ধর্মের জিগির তুলে নিরাপত্তার অজুহাত দেখিয়ে ছয় মুসলিম দেশের ওপর আরোপ করেছিলেন ভ্রমণ নিষেধাজ্ঞা। কৃষ্ণাঙ্গ, এশীয়সহ বিভিন্ন অশ্বেতাঙ্গ জাতিগোষ্ঠীর ওপর যখন শ্বেতাঙ্গরা হামলা চালাল, যতবার চালাল, ততবারই প্রেসিডেন্ট ট্রাম্প সরবে বা নীরবে হামলাকারীদেরই পক্ষ নিলেন। এই ট্রাম্পই যখন নির্বাচনের ফল একেবারে নিজের বিরুদ্ধে চলে যাচ্ছে, তখন গলফ খেলায় ব্যস্ত। যখন সব টিভি চ্যানেল পেনসিলভানিয়ায় বাইডেনের জয় ঘোষণার মধ্য দিয়ে ডেমোক্র্যাট প্রার্থীর প্রেসিডেন্সি জয়ের খবর দিচ্ছে, তখন তিনি গলফ ক্লাবে। নিরো ঠিক কতক্ষণ বাঁশি বাজিয়েছিলেন, তা জানা যায় না। কিন্তু ট্রাম্প বেশিক্ষণ গলফ খেলেননি। দ্রুতই তিনি বাইডেনের এই বিজয়ের দাবিকে ‘ভুয়া’ আখ্যা দিয়ে বিবৃতি দিলেন। বললেন, ‘নির্বাচন এখনো শেষ হয়নি।’ ডোনাল্ড ট্রাম্প তাঁর বিবৃতিতে বারবার করে ভোট গণনা শেষ হওয়ার কথা বলেছেন। বলেছেন, কোনো অঙ্গরাজ্যেই বাইডেন বিজয়ীর সনদ পাননি। কিন্তু বললেন না যে, তিনিও কোনো এমন কোনো সনদ পাননি। কারণ, কোনো অঙ্গরাজ্যই এখনো চূড়ান্ত ফল ঘোষণা করেনি। যে ফল এসেছে, তা বেসরকারি হিসাবের। সরকারি হিসাব আসতে এখনো দেরি।ডোনাল্ড ট্রাম্প নির্বাচনী প্রচারের সময় থেকেই বলে আসছেন, ডেমোক্র্যাটরা এবার ভোট জালিয়াতি করবে। বাইডেনের জয় নিশ্চিত হওয়া পর্যন্ত তিনি ওই একই কথা বলে আসছেন। কয়েকটি গুরুত্বপূর্ণ অঙ্গরাজ্যে তাঁর প্রচার শিবির থেকে মামলাও করা হয়েছে। এর কোনোটির ক্ষেত্রেই যথেষ্ট তথ্য-প্রমাণ হাজির করা হয়নি। এসব অভিযোগ এতটাই অস্পষ্ট যে, ট্রাম্পের নিজ দল রিপাবলিকান দলের নেতারাই তাঁর প্রতি হয় প্রমাণ হাজির করার, নয়তো ফল মেনে নেওয়ার আহ্বান জানিয়েছেন। রিপাবলিকান শীর্ষ নেতাদের অনেকেই বলেছেন, ট্রাম্প যুক্তরাষ্ট্রের ভোট ও নির্বাচন ব্যবস্থা নিয়ে যেসব অস্পষ্ট অভিযোগ তুলছেন, তা দেশটির গণতান্ত্রিক কাঠামোর জন্যই ক্ষতিকর। এই ক্ষতি সহজে পুষিয়ে ওঠা যাবে না। মিথ্যা বলার কারণে ডোনাল্ড ট্রাম্প অনেকবার আলোচিত হয়েছেন। কিন্তু নির্বাচন চলাকালে তাঁর ভুয়া দাবি ও মিথ্যা ভাষ্যের পরিমাণ এতই বেড়ে যায় যে, টুইটারে করা তাঁর প্রায় প্রতিটি পোস্টেই টুইটার সতর্কবার্তা জুড়ে দিতে বাধ্য হয়। প্রেসিডেনশিয়াল বিতর্ক থেকে শুরু করে নির্বাচনের পর রাখা বক্তব্যেও তিনি এত মিথ্যা বলেছেন যে, একপর্যায়ে সংবাদমাধ্যমগুলো তা প্রচার বন্ধ করে দেয়। সংবাদমাধ্যমগুলোর সৌভাগ্য যে, ট্রাম্প নিরো নন। ট্রাম্পকে নির্বাচিত হয়ে আসতে হতো। সম্রাট নিরোকে তার ধার ধারতে হয়নি। নিরোর প্রসঙ্গ বারবার উঠে আসছে এই কারণে যে, গত চার বছরে ট্রাম্পের নেওয়া বহু পদক্ষেপ দেখে বিভ্রান্ত হতে হয়েছে যে, যুক্তরাষ্ট্রে কি গণতন্ত্র না রাজতন্ত্র চলছে! একের পর এক নির্বাহী আদেশ। প্রেসিডেন্টের সঙ্গে তর্ক করে কোনো কর্মকর্তার পক্ষেই নিজ পদে থাকা সম্ভব হয়নি। হোয়াইট হাউসের পদগুলোকে তিনি মিউজিক্যাল চেয়ার বানিয়ে ফেলেছিলেন। পান থেকে চুন খসলেই তিনি বলেছেন মাত্র তিনটি শব্দ—ইউ আর ফায়ারড। এই শব্দ তিনি কার ক্ষেত্রে উচ্চারণ করেননি? সত্যিই নিজেকে তিনি যেন সম্রাটই মনে করতেন। তাই তাঁর গলফ খেলার দৃশ্যটি বারবার নিরোর বাঁশি বাজানোর দৃশ্যটিই মনে করিয়ে দিচ্ছে।",https://northamerica.prothomalo.com/usa/%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA-%E0%A6%A4%E0%A6%96%E0%A6%A8-%E0%A6%97%E0%A6%B2%E0%A6%AB-%E0%A6%96%E0%A7%87%E0%A6%B2%E0%A6%9B%E0%A6%BF%E0%A6%B2%E0%A7%87%E0%A6%A8
৭ নভেম্বর ২০২০,উত্তর আমেরিকা ডেস্ক,কী করছেন ট্রাম্প,"প্রবল উত্তেজনাপূর্ণ নির্বাচনে পরাজয় নিশ্চিত হওয়ার পর এখন কী করছেন মার্কিন প্রেসিডেন্ট ডোনাল্ড ট্রাম্প? তিনি কি বাস্তবতা মেনে নেওয়ার জন্য প্রস্তুত? এর সরাসরি কোনো উত্তর নেই। তবে হোয়াইট হাউসের একটি সূত্রের বরাত দিয়ে সিএনএন জানিয়েছে, তিনি দ্রুত বাস্তবতা মেনে নেওয়ার জন্য এখনো প্রস্তুত নন। সিএনএন জানায়, ডোনাল্ড ট্রাম্পের প্রচার শিবিরের ভেতরে ও বাইরের কিছু সূত্র জানিয়েছে, নির্বাচনের ফল মেনে নিয়ে প্রেসিডেন্ট ট্রাম্প দ্রুত এই বাস্তবতা মেনে নেবেন বলে তাঁরা মনে করেন না। তিনি অনেকটা নীরব হয়ে গেছেন। নির্বাচনী দৌড়ে হেরে যাওয়ায় পীড়ন বোধ করছেন। প্রেসিডেন্ট ট্রাম্পের উপদেষ্টারা বলছেন, ফক্স নিউজে প্রকাশিত যেকোনো খবরকে খড়কুটোর মতো আঁকড়ে ধরতে চাইছেন ট্রাম্প। তিনি বোধ হয় কখনোই এই বাস্তবতা মানতে পারবেন না বলে উল্লেখ করেছেন এক উপদেষ্টা। আরেক উপদেষ্টা বলেন, ট্রাম্প এই মুহূর্তে ভীষণ একা হয়ে পড়েছেন। ভাইস প্রেসিডেন্টের উপদেষ্টারা চাইছেন না, ভাইস প্রেসিডেন্ট মাইক পেন্স এই মুহূর্তে ট্রাম্পের পেছনে থাকুন। মাইক পেন্সের অবস্থান সম্পর্কে জানেন এমন একটি সূত্রের বরাত দিয়ে সিএনএন জানায়, ২০২৪ সালের নির্বাচনে প্রেসিডেন্ট পদে দাঁড়াতে চান মাইক পেন্স। এ কারণে তিনি এখন ট্রাম্পের সঙ্গে দূরত্ব তৈরি করছেন, যাতে তাঁর সুযোগটি হাতছাড়া না হয়।এদিকে জয় নিশ্চিত হওয়ার পর থেকে ইউরোপ থেকে অভিনন্দন বার্তা পেতে শুরু করেছেন জো বাইডেন। এরই মধ্যে আয়ারল্যান্ডের প্রধানমন্ত্রী মাইকেল মার্টিন ও পররাষ্ট্রমন্ত্রী সিমন কোভেনি বাইডেনকে টুইট বার্তার মাধ্যমে অভিনন্দন জানিয়েছেন। মাইকেল মার্টিন তাঁর অভিনন্দন বার্তায় বলেন, ‘আমি যুক্তরাষ্ট্রের নবনির্বাচিত প্রেসিডেন্ট জো বাইডেনকে অভিনন্দন জানিয়ে বলতে চাই, তিনি তাঁর পুরো জীবন আমাদের জাতির বন্ধু ছিলেন। সামনের দিনগুলোতে তাঁর সঙ্গে কাজ করার অপেক্ষায় আছি। যখন সঠিক পরিস্থিতি তৈরি হবে তখন তাঁকে আমাদের দেশে অভ্যর্থনা জানানোর অপেক্ষায় আছি আমি।’ আরেক টুইট বার্তায় আইরিশ পররাষ্ট্রমন্ত্রী সিমন কোভেনি বলেন, ‘যুক্তরাষ্ট্রের ৪৬তম প্রেসিডেন্ট নির্বাচিত হওয়ায় অভিনন্দন জো বাইডেনকে। আমরা বাইডেন-হ্যারিস প্রেসিডেন্সির সঙ্গে কাজ করতে এবং আইরিশ-মার্কিন সম্পর্কের উন্নয়নসহ আরও অনেক কিছুর জন্য অধীর আগ্রহে অপেক্ষা করছি।’",https://northamerica.prothomalo.com/usa/%E0%A6%95%E0%A7%80-%E0%A6%95%E0%A6%B0%E0%A6%9B%E0%A7%87%E0%A6%A8-%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA
৮ নভেম্বর ২০২০,উত্তর আমেরিকা ডেস্ক,"ট্রাম্প বিশ্বাস করেন না, নির্বাচন শেষ","যুক্তরাষ্ট্রের পরবর্তী প্রেসিডেন্ট হিসেবে জো বাইডেনের জয় নিশ্চিত হওয়ার খবর মানতে পারছেন না বর্তমান প্রেসিডেন্ট ডোনাল্ড ট্রাম্প। আজ শনিবার স্থানীয় সময় সকালে এক বিবৃতিতে ট্রাম্প জো বাইডেনের নির্বাচনে জয়কে চ্যালেঞ্জ জানিয়েছেন। একই সঙ্গে এই ডেমোক্র্যাটরা নির্বাচনে জয়ের ভুয়া দাবি করছেন বলে অভিযোগ করেছেন। বাইডেনের জয়ের খবর দেওয়া মার্কিন সংবাদমাধ্যমগুলোর সমালোচনা করতেও তিনি ছাড়েননি। নিউইয়র্ক টাইমসের প্রতিবেদনে বলা হয়, ডোনাল্ড ট্রাম্প তাঁর বিবৃতিতে ডেমোক্র্যাটরা নির্বাচনে জয়ের ভুয়া দাবি করছে বলে উল্লেখ করেন। একই সঙ্গে এসব ভোট গণনার আগেই জয়ের পূর্বাভাস দেওয়ায় সমালোচনা করেন মার্কিন সংবাদমাধ্যমের। ট্রাম্প তাঁর প্রচার শিবিরের মাধ্যমে স্থানীয় সময় আজ শনিবার সকাল ১১টা ৪৫ মিনিটে পাঠানো এই বিবৃতিতে বলেন, ‘সত্য হচ্ছে নির্বাচন শেষ হতে এখনো অনেক বাকি।’ এতে বলা হয়, অথচ ভোট গণনা শেষ হওয়ার আগেই নিউইয়র্ক টাইমস, অ্যাসোসিয়েটেড প্রেসসহ প্রতিটি বড় টিভি চ্যানেলের খবরে বলা হয়েছে, প্রতিদ্বন্দ্বিতায় বাইডেন বিজয়ী হয়েছেন। তারা বলছে, বাইডেন পেনসিলভানিয়ার ২০টি ইলেকটোরাল কলেজ ভোট পাচ্ছেন। এর মাধ্যমে তাঁকে প্রেসিডেন্সির জন্য প্রয়োজনীয় ২৭০ ইলেকটোরাল ভোটের বেশি পাইয়ে দেওয়া হচ্ছে। ট্রাম্প তাঁর বিবৃতিতে বলেন, ‘আমরা জানি, বিজয়ী হওয়ার ভুয়া দাবি এত তাড়াহুড়া করে কেন তুলছেন বাইডেন এবং তাঁর মিত্র সংবাদমাধ্যমগুলো কেন তাঁকে সহায়তা করছে। তারা চায় না সত্য সামনে আসুক।’ ওই বিবৃতিতে ট্রাম্প বলেন, নির্বাচনের আইন পুরোপুরি মানা হয়েছে এবং ন্যায্য বিজয়ীই ক্ষমতায় বসছেন—এ বিষয়টি নিশ্চিতের জন্য তাঁর প্রচার শিবির আগামী সোমবার নাগাদ আদালতের দ্বারস্থ হবে।এ সম্পর্কিত প্রতিবেদনে নিউইয়র্ক পোস্ট বলেছে, ডোনাল্ড ট্রাম্প নির্বাচনের ফল অস্বীকার করেছেন। প্রেসিডেন্টের স্বাক্ষরিত ওই বিবৃতিতে বলা হয়, পুনঃগণনা অবশ্যম্ভাবী এমন প্রবল প্রতিদ্বন্দ্বিতাপূর্ণ অঙ্গরাজ্যগুলোর কথা দূরে থাক, জো বাইডেন কোনো অঙ্গরাজ্যে বিজয়ী হয়েছেন বলে সনদ দেওয়া হয়নি। যেসব অঙ্গরাজ্যে আমাদের প্রচার শিবির থেকে আইনি পদক্ষেপ নেওয়া হয়েছে, সেগুলোর নিষ্পত্তি না হওয়া পর্যন্ত চূড়ান্ত বিজয়ী পাওয়া যাবে না। উল্লেখ্য, যুক্তরাষ্ট্রের ৫০ অঙ্গরাজ্য ও ডিস্ট্রিক্ট অব কলম্বিয়ার কোনোটিতেই নির্বাচনের চূড়ান্ত ফল ঘোষণা করা হয়নি। কোনোটিতেই ট্রাম্প বা বাইডেনের কাউকেই বিজয়ী হিসেবে সরকারি ঘোষণা আসেনি। কিন্তু ট্রাম্প সেদিকে না হেঁটেই তাঁর বিবৃতিতে বিশেষত পেনসিলভানিয়া অঙ্গরাজ্যের কথা উল্লেখ করেছেন। এই অঙ্গরাজ্যের ২০টি ইলেকটোরাল ভোট পাওয়া নিশ্চিত হওয়ার কারণেই বাইডেনের ইলেকটোরাল ভোটের সংখ্যা ২৭০ ছাড়িয়ে যায় এবং পরবর্তী মার্কিন প্রেসিডেন্ট হিসেবে মার্কিন সংবাদমাধ্যমগুলো জো বাইডেনের নাম প্রচার করে। এই প্রসঙ্গ তুলে বিবৃতিতে ট্রাম্প বলেন, ‘বৈধ ভোটই বলবে কে প্রেসিডেন্ট, কোনো সংবাদমাধ্যম নয়।’ উল্লেখ্য, ভোট গণনা চলার সময়েই ব্যাটলগ্রাউন্ড অঙ্গরাজ্যগুলোর বেশ কয়েকটিতে ডোনাল্ড ট্রাম্পের প্রচার শিবির থেকে মামলা করা হয়েছিল। কিন্তু এই মামলাগুলো আদালতে টেকেনি। শুরু থেকেই নির্বাচনকে প্রশ্নবিদ্ধ করার নানা চেষ্টা করেছেন ডোনাল্ড ট্রাম্প ও তাঁর ঘনিষ্ঠরা। যেসব অঙ্গরাজ্যে তিনি এগিয়ে ছিলেন, সেসবে তিনি গণনা বন্ধ এবং যেসব অঙ্গরাজ্যে তিনি পিছিয়ে ছিলেন, সেসবে তিনি জালিয়াতির অভিযোগ তোলেন। কিন্তু এসব দাবির কোনোটির ক্ষেত্রেই তিনি কোনো প্রমাণ হাজির করতে পারেননি।",https://northamerica.prothomalo.com/usa/%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%BE%E0%A6%B8-%E0%A6%95%E0%A6%B0%E0%A7%87%E0%A6%A8-%E0%A6%A8%E0%A6%BE-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%B6%E0%A7%87%E0%A6%B7
৭ নভেম্বর ২০২০,উত্তর আমেরিকা ডেস্ক,এবার হারলে আবার কি প্রার্থী হতে পারবেন ট্রাম্প,"এবারের মার্কিন প্রেসিডেন্ট নির্বাচনে জয়ের চেয়ে পরাজয়ের হাতছানিই বেশি ডোনাল্ড ট্রাম্পের। দ্বিতীয় মেয়াদে তাঁর প্রেসিডেন্ট হওয়ার স্বপ্ন অনেকটাই ফিকে হয়ে গেছে। কিন্তু তাঁর কার্যকলাপ বলছে, প্রেসিডেন্সির প্রতি তাঁর এক তীব্র টান রয়েছে। এ অবস্থায় প্রশ্ন উঠেছে, যদি নির্বাচনে শেষ পর্যন্ত হেরে যান, তাহলে ২০২৪ সালে আবার প্রার্থী হতে চাইলে ট্রাম্প তা পারবেন কিনা। ব্রিটিশ সংবাদমাধ্যম দ্য ইনডিপেনডেন্ট জানায়, যুক্তরাষ্ট্রের সংবিধান অনুযায়ী, দেশটির কোনো প্রেসিডেন্ট তৃতীয় মেয়াদের জন্য লড়তে পারবেন না। সংবিধানের ২২তম সংশোধনীতে বলা হয়েছে, কোনো ব্যক্তি প্রেসিডেন্ট হিসেবে দুবারের বেশি নির্বাচিত হতে পারবেন না। এর অর্থ হচ্ছে, কোনো ব্যক্তি দ্বিতীয়বার প্রেসিডেন্ট পদের জন্য লড়তেই পারেন। এমনকি পুনর্নির্বাচনের লড়াইয়ে হেরে যাওয়ার পর সাবেক হওয়া ওই প্রেসিডেন্ট পরের কোনো সময় আরেক মেয়াদে প্রেসিডেন্ট পদে নির্বাচনে লড়াই করতে পারেন। ফলে শুরুতে করা প্রশ্নটির উত্তর হচ্ছে, ২০২০ সালে পুনর্নির্বাচিত না হলেও ২০২৪ সালে প্রেসিডেন্ট প্রার্থী হিসেবে লড়াই করতে পারবেন।তাই বলাই যায়, এবারের নির্বাচনে যদি প্রেসিডেন্ট ডোনাল্ড ট্রাম্প হেরে যান, তবে তিনি অনায়াসে অপেক্ষা করতে পারেন। আর নির্বাচনের মাঠে চার বছর পর ফিরে আসতে পারেন। হ্যাঁ, বয়স একটু বাড়বে। তাতে কি? মার্কিন প্রেসিডেন্সির জন্য বয়স তো কোনো বিষয় নয়। আগামী প্রেসিডেন্ট নির্বাচনের সময়, ২০২৪ সালে ডোনাল্ড ট্রাম্পের বয়স হবে ৭৮ বছর। এবার জো বাইডেন বিজয়ী হলে তিনি হতে যাচ্ছেন মার্কিন ইতিহাসের সবচেয়ে বয়স্ক প্রেসিডেন্ট। জো বাইডেনের বর্তমান বয়স ৭৭ বছর। চার বছর পর ট্রাম্প চাইলে এই রেকর্ড ভাঙার লড়াইটাও করতে পারেন। এ বিষয়ে ডোনাল্ড ট্রাম্পের সাবেক উপদেষ্টা ব্রায়ান লানজা দ্য ইনডিপেনডেন্টকে বলেন, চার বছর পর প্রেসিডেন্ট ট্রাম্প আরেকটি নির্বাচনের লড়াইয়ের জন্য বেশ সুবিধাজনক অবস্থানে থাকবেন। তিনি বলেন, সবাই ভেবেছিল এটা একচেটিয়া নির্বাচন হবে। বলা হচ্ছিল, দুই অঙ্কের ব্যবধানের কথা। ইলেকটোরাল কলেজে নাকি তারা ভূমিধস বিজয় পাবে। কিন্তু কোথায়? এমন কিছু তো দেখা যাচ্ছে না।ব্রায়ান লানজা একা নন। প্রেসিডেন্ট ট্রাম্পের সাবেক উপদেষ্টাদের আরও অনেকেই মনে করেন, ২০২৪ সালে ট্রাম্প প্রতিদ্বন্দ্বিতা করতে পারেন। এই তালিকায় এমনকি স্টিভ ব্যাননও রয়েছেন, যাকে বলা হয় ডোনাল্ড ট্রাম্পের মস্তিষ্ক। ব্যানন অবশ্য গত মাসেই এ সম্ভাবনার কথা বলেছিলেন। সে সময় এমন উক্তি ব্যাননের দূর দৃষ্টিরই প্রমাণ বহন করেন। ব্যানন তাঁর মন্তব্যে বলেন, ‘পুনর্নির্বাচনের লড়াইয়ে হেরে গেলেও ডোনাল্ড ট্রাম্প জমানার শেষ হচ্ছে না।’ এ ক্ষেত্রে রাজনৈতিক বিশ্লেষকেরা বলছেন, ট্রাম্প পরেরবার প্রার্থী হতেই পারেন। সে ক্ষেত্রে তিনি কিছুটা সুবিধাজনক অবস্থানেও থাকবেন। কারণ, যে অবস্থায় তিনি রেখে যাচ্ছেন, তা থেকে দেশকে তুলে আনাটা বাইডেনের পক্ষে ভীষণ কঠিন। কোভিড-১৯ মহামারিতে বিপর্যস্ত ও অর্থনৈতিক মেরুদণ্ড ভেঙে যাওয়া দেশটিতে বাইডেন কাজ করবেন। আর এগুলো মোকাবিলার সময় আবার তাঁকে ট্রাম্প নির্মিত বিভাজনের বাস্তবতার সঙ্গেও লড়তে হবে। রয়েছে আরও নানা সমীকরণ। বাইডেনের প্রতিটি হোঁচট খাওয়া ট্রাম্পকে জনপ্রিয় করবে। আর এবার যে হাড্ডাহাড্ডি লড়াই হলো, তাতে রিপাবলিকান সমর্থকেরা পরেরবার ট্রাম্প প্রার্থী হলে তাঁর ওপরই আস্থা রাখতে পারেন। ফলে ট্রাম্পের প্রেসিডেন্ট নির্বাচনের লড়াইয়ের পথ খুলে যাবে। আইনি বাধা তো নেই-ই, তখন থাকবে না দলীয় কোনো বাধাও।",https://northamerica.prothomalo.com/usa/%E0%A6%8F%E0%A6%AC%E0%A6%BE%E0%A6%B0-%E0%A6%B9%E0%A6%BE%E0%A6%B0%E0%A6%B2%E0%A7%87-%E0%A6%86%E0%A6%AC%E0%A6%BE%E0%A6%B0-%E0%A6%95%E0%A6%BF-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%B9%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A6%AC%E0%A7%87%E0%A6%A8-%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA
৭ নভেম্বর ২০২০,প্রথম আলো ডেস্ক,সুর বদলেছে ‘ট্রাম্প–ঘনিষ্ঠ’ তিন প্রচারমাধ্যম,"মিডিয়া মোগল রুপার্ট মারডকের মালিকানাধীন একাধিক রক্ষণশীল প্রচারমাধ্যম তাদের আগের বার্তা থেকে সরে গেছে। পাঠক ও দর্শকদের এখন প্রচারমাধ্যমগুলো সতর্ক করছে যে ডোনাল্ড ট্রাম্প সম্ভবত প্রেসিডেন্ট নির্বাচনে হারতে যাচ্ছেন। প্রচারমাধ্যমগুলো থেকে সমন্বিতভাবে বার্তা দিয়ে ট্রাম্পের কাছে অনুরোধ করা হচ্ছে যাতে পরাজয় মেনে নিয়ে তিনি উত্তরাধিকার ঠিক করে যান। ফক্স নিউজ, ওয়াল স্ট্রিট জার্নাল ও নিউইয়র্ক পোস্টে এ বার্তা তুলে ধরা হচ্ছে। দ্য গার্ডিয়ানের এক প্রতিবেদনে এ তথ্য তুলে ধরা হয়েছে।ফক্স নিউজের উপস্থাপক লরা ইনগ্রাহাম ২০১৬ সাল থেকে ট্রাম্প–ঘনিষ্ঠ বলে পরিচিত। তিনি ট্রাম্পকে উদ্দেশ করে বিস্ময়কর এক বার্তা দিয়েছেন। তিনি ট্রাম্পকে পরাজয় মেনে নিতে পরামর্শ দিয়েছেন এবং তা যদি ঘটে ও যখন ঘটবে, তখন ধৈর্য ও স্থিরতা দেখাতে বলেছেন। তাঁর নিজের উত্তরাধিকার অনুধাবনের আবেদনও করেছেন।ওয়াল স্ট্রিট জার্নালের পক্ষ থেকেও প্রায় একই বার্তা দিয়ে একটি মতামত নিবন্ধ প্রকাশ করা হয়েছে। ‘দ্য প্রেসিডেনশিয়াল এন্ডগেম’ শিরোনামের ওই নিবন্ধে সাবটাইটেল দেওয়া হয়েছে ‘ট্রাম্প হ্যাজ দ্য রাইট টু ফাইট ইন কোর্ট, বাট হি নিডস এভিডেন্স টু প্রুভ ভোটার ফ্রড’। ওই লেখায় সতর্ক করা হয়েছে, ট্রাম্পের উত্তরাধিকার ব্যাপকভাবে হ্রাস পাবে, যদি তাঁর চূড়ান্ত কাজটি বৈধ পরাজয়কে মেনে নিতে অস্বীকার করে। সুর বদল করেছে নিউইয়র্ক পোস্টও। নির্বাচনের আগে বাইডেনের ছেলে হান্টারকে নিয়ে একাধিক আক্রমণাত্মক লেখা ছেপেছে পত্রিকাটি। কিন্তু এখন সুর বদল করেছেন পত্রিকাটির শীর্ষ সম্পাদকেরাও। ট্রাম্পের বিরুদ্ধে কর্মীদের এ সপ্তাহে কঠোর সমালোচনা করতে নির্দেশ দেওয়া হয়েছে বলে দুই সূত্রের বরাতে উল্লেখ করেছে নিউইয়র্ক টাইমস।",https://www.prothomalo.com/world/usa/%E0%A6%B8%E0%A7%81%E0%A6%B0-%E0%A6%AC%E0%A6%A6%E0%A6%B2%E0%A7%87%E0%A6%9B%E0%A7%87-%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA%E0%A6%98%E0%A6%A8%E0%A6%BF%E0%A6%B7%E0%A7%8D%E0%A6%A0-%E0%A6%A4%E0%A6%BF%E0%A6%A8-%E0%A6%AA%E0%A7%8D%E0%A6%B0%E0%A6%9A%E0%A6%BE%E0%A6%B0%E0%A6%AE%E0%A6%BE%E0%A6%A7%E0%A7%8D%E0%A6%AF%E0%A6%AE
৭ নভেম্বর ২০২০,প্রথম আলো ডেস্ক,ট্রাম্প–বাইডেনের ‘পথের কাঁটা’ কে এই জোর্গেনসেন?,"মার্কিন প্রেসিডেন্ট নির্বাচনে চমক বলতে গেলে লিবারটারিয়ান প্রার্থী জো জোর্গেনসেন। ব্যাটলগ্রাউন্ড অঙ্গরাজ্য হিসেবে পেনসিলভানিয়া ও জর্জিয়াতে ট্রাম্প ও বাইডেনের মধ্যে যেভাবে তীব্র ভোটযুদ্ধ চলছে, সেখানে জো জোর্গেনসেন দুজনেরই ‘পথের কাঁটা’ হয়ে দাঁড়িয়েছেন। পেনসিলভানিয়াতে ৭৭ হাজার ১১৬ ভোট পেয়েছেন তিনি, যা মোট ভোটের ১ দশমিক ১ শতাংশ। জর্জিয়াতে পেয়েছেন ৬১ হাজার ৬৭২ ভোট, যা মোট ভোটের ১ দশমিক ২ শতাংশ। এই দুই অঙ্গরাজ্যে ট্রাম্পের চেয়ে সামান্য ব্যবধানে এগিয়ে রয়েছেন বাইডেন। সিএনবিসির প্রতিবেদনে বলা হয়, জো জোর্গেনসেন যদি এ ভোট না পেতেন, তবে ফলাফল ভিন্ন হতে পারত। তিনি বড় দুই প্রার্থীর ভোট কেড়েছেন বলে কথা উঠছে। কিন্তু জো জোর্গেনসেন এ কথায় ভিন্নমত প্রকাশ করেছেন। তাঁর ভাষ্য, তৃতীয় পক্ষের কোনো প্রার্থী অন্য কোনো দলের ভোট কেড়ে নেয় না।মার্কিন সংবাদমাধ্যম সিএনবিসিকে জো জোর্গেনসেন বলেছেন, ‘আমি একে ভোট কেড়ে নেওয়া হিসেবে বিবেচনা করি না। এগুলো মার্কিন নাগরিকদের দেওয়া ভোট।’ এবারের মার্কিন নির্বাচনে জো জোর্গেনসেন (৬৩) লিবারটারিয়ান পার্টির নারী প্রার্থী হিসেবে ইতিহাস গড়েছেন। ক্লেমসন বিশ্ববিদ্যালয়ের মনোবিজ্ঞানের শিক্ষক জো জোর্গেনসেন দুই সন্তানে মা। তিনি ইন্ডাস্ট্রিয়াল অ্যান্ড অর্গানাইজেশনাল সাইকোলজিতে পিএইচডি ডিগ্রিধারী। জো জোর্গেনসেনের প্রচার শিবিরের তথ্য অনুযায়ী, এবারের নির্বাচনে এখন পর্যন্ত ১৭ লাখ ২৪ হাজারের বেশি ভোট পেয়েছেন লিবারটারিয়ান পার্টির এ প্রার্থী। জোর্গেনসেন মনে করেন, ডেমোক্র্যাট বা রিপাবলিকানদের মতো বড় দলগুলো যে ভোট কেড়ে নেওয়ার কথা বলছে, তা তাদের দাম্ভিকতা মাত্র। তিনি আরও বলেন, ‘এটি সত্য যে তৃতীয় পক্ষের প্রাপ্ত ভোটের সংখ্যা নির্বাচন নির্ধারণে সহায়তা করতে পারে।’এর আগে ২০১৬ সালের নির্বাচনে তৃতীয় পক্ষ হিসেবে গ্রিন পার্টির প্রার্থী জিল স্টেইন ও লিবারটারিয়ান পার্টির প্রার্থী গ্যারি জনসন কয়েকটি সুইং অঙ্গরাজ্যে উল্লেখযোগ্য ভোট পেয়েছিলেন। মিশিগানের মতো অঙ্গরাজ্যে, যেখানে হিলারি ক্লিনটনের জেতা জরুরি ছিল, সেখানে তাঁরা ২ লাখ ২২ হাজার ৪০০ ভোট পেয়েছিলেন। হিলারি মিশিগানে ট্রাম্পের কাছে ১০ হাজার ৭০৪ ভোটে হেরেছিলেন। ফ্লোরিডাতেও তৃতীয় পক্ষের প্রার্থীরা ২ লাখ ৯৩ হাজার ভোট পেয়েছিলেন। সেখানে হিলারি ১ লাখ ১৯ হাজার ৭৭০ ভোটে হেরেছিলেন। জো জোর্গেনসেন আশির দশকে লিবারটারিয়ান পার্টিতে যোগ দেন। ১৯৯৬ সালে তিনি দলের ভাইস প্রেসিডেন্ট প্রার্থী হন। জোর্গেনসেন বলেন, ‘লিবারটারিয়ানের গবেষণা অনুযায়ী, ঐতিহাসিকভাবেই দলটি বড় দুই দল থেকে ভোট টানে। রিপাবলিকানদের কাছ থেকে কিছুটা বাড়লেও অধিকাংশ ক্ষেত্রেই সমান সমান হতে দেখা যায়।’ জো জোর্গেনসেন দাবি করেন, ‘দলের অধিকাংশ ভোটার এসেছেন স্বাধীনভাবে। আগে যাঁরা কখনো ভোট দেননি, তাঁরা এবার লিবারটারিয়ানকে বেছে নিয়েছেন। এ বছরের নির্বাচনের পুরো চিত্র এখনো পরিষ্কার হয়নি।’ তবে ইউএসএ টুডেকে দেওয়া সাক্ষাৎকারে তিনি বলেছেন, ‘তাঁর দলের স্বেচ্ছাসেবক হিসেবে কাজ করা লোকদের ৭০ শতাংশই নিবন্ধিত ডেমোক্র্যাট বা রিপাবলিকান।’লিবারটারিয়ান পার্টি ১৯৭১ সালে প্রতিষ্ঠিত। দলটির ওয়েবসাইটে দেওয়া তথ্য অনুযায়ী, দলটি জনগণের ব্যক্তিগত, পারিবারিক এবং ব্যবসায়িক সিদ্ধান্তগুলোয় যেকোনো ধরনের সরকারি হস্তক্ষেপের বিরোধী। এটি সরকারের আকার ও হস্তক্ষেপকে পর্যাপ্ত পরিমাণে কমানো এবং কর কমানো, এমনকি তুলে দেওয়ার পক্ষে। ডোনাল্ড ট্রাম্প আর জো বাইডেনের বাইরেও এবারের নির্বাচনী লড়াইয়ে আরও ১ হাজার ২১৪ জন প্রেসিডেন্ট প্রার্থী আছেন। তাঁরা তেমন আলোচনায় না থাকলেও ট্রাম্প-বাইডেনের ভোট নষ্টে ভূমিকা রাখতে পারেন বলে আগে থেকেই আলোচনা হচ্ছিল। দ্য গার্ডিয়ানের তথ্য অনুযায়ী, এবারের নির্বাচনে জো জোর্গেনসেন ছাড়াও গ্রিন পার্টির হাউয়ি হকিংস ৩ লাখ ৪৭ হাজার ৮৯৪ ভোট পেয়েছেন। অন্যান্য দলের প্রার্থীরা মিলে ৩ লাখ ৮১ হাজার ৭৭৭ ভোট পেয়েছেন। তবে তাঁদের মধ্যে সবচেয়ে আলোচনা হচ্ছে জো জোর্গেনসেনকে ঘিরেই। যুক্তরাষ্ট্রের নির্বাচনে তৃতীয় পক্ষ হিসেবে নিজের অবস্থান জানিয়ে দিয়েছেন ক্লেমসন বিশ্ববিদ্যালয়ের এ জ্যেষ্ঠ প্রভাষক। তবে নির্বাচন নিয়ে তাঁর চাওয়া-পাওয়া বেশি কিছু নয়। সিএনবিসিকে জোর্গেনসেন বলেছেন, কে জিতবে, তাতে সত্যিই তাঁর কিছু যায়-আসে না।",https://www.prothomalo.com/world/usa/%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA-%E0%A6%AC%E0%A6%BE%E0%A6%87%E0%A6%A1%E0%A7%87%E0%A6%A8%E0%A7%87%E0%A6%B0-%E0%A6%85%E0%A6%B8%E0%A7%8D%E0%A6%AC%E0%A6%B8%E0%A7%8D%E0%A6%A4%E0%A6%BF-%E0%A6%9C%E0%A7%8B%E0%A6%B0%E0%A7%8D%E0%A6%97%E0%A7%87%E0%A6%A8%E0%A6%B8%E0%A7%87%E0%A6%A8
